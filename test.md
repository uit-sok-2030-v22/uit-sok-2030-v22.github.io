## Seminar 1 - Tilbud og etterspørsel   

Det kan være lurt å løse disse oppgavene ved hjelp av Python.   

### Oppgave 1   

a) Hva viser markedets etterspørsel, og hvilke faktorer og variabler påvirker den?   
b) En lineær (invers) etterspørselsfunksjon skrives som $$(1) p=a-bx$$ hvor _p_ er prisen på varen, _x_ er kvantum, og _a_ og _b_ er positive parametre.
Tegn denne funksjonen i en figur, og vis hvordan den påvirkes av de endringene du diskuterte under a). Hva fanger opp parametrene _a_ og _b_?   
c)  Hva viser markedets tilbud, og hvilke faktorer og variabler påvirker den?   
d) En lineær (invers) tilbudsfunksjon skrives som 

$$ (2) p=\alpha+\beta x $$

hvor $\alpha, \beta$ er positive parametre.
Tegn denne funksjonen i en figur, og vis hvordan den påvirkes av de endringene du diskuterte under c). Hva fanger opp parametrene $\alpha, \beta$?   
e) Hva karakteriserer en markedslikevekt? Bruk (1) og (2) og finn likevekten.  
f) Regn ut og vis i fire figurer hvordan endringer i i) _a_, ii) _b_, iii) $\alpha$ og iv) $\beta$ påvirker likevektsprisen og -kvantumet. Forklar intuisjonen bak dine resultater.      


### Oppgave 2   

a) Tenk deg nå at markedets etterspørsel er gitt ved $$ (3)  p= kx^{-r} $$ hvor _k_ og _r_ er positive parametre. Anta at $ k=1 $ og $ r=0,5$
Tegn dette i en figur sammen med tilbudsfunksjonen $$ (4)  p= mx^s $$ hvor _m_ og _s_ er positive tall: $m=1$, $s=0,5$.   
b) Regn ut markedslikevekten. Vis hvordan likevekten påvirkes når modellens parametre endres. Forklar dine resultater.   

### Oppgave 3   
a) Hva viser etterspørselens og tilbudets priselastisitet? Gi en intuitiv forklaring på formelen som brukes for å regne disse ut.   
b) Regn ut etterspørselselastisitetene for (1) og (3).
Tegn figurer for hvert tilfelle som viser hvordan elastisitetene endrer seg når etterspurt kvantum øker. Hva skjer med elastistitetene i hvert tilfellet når vi beveger oss langs etterspørselskurven?    
c) Gjør det samme som i b) for tilbudsfunksjonene.
